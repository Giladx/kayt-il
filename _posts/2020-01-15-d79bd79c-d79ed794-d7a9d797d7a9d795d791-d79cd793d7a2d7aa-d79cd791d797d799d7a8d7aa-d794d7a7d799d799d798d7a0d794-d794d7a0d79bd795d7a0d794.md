---
id: 3993
title: כל מה שחשוב לדעת לבחירת הקייטנה הנכונה
date: 2020-01-15T07:51:07+02:00
author: Gabriela Levi
layout: post
permalink: '/2020/01/15/%d7%9b%d7%9c-%d7%9e%d7%94-%d7%a9%d7%97%d7%a9%d7%95%d7%91-%d7%9c%d7%93%d7%a2%d7%aa-%d7%9c%d7%91%d7%97%d7%99%d7%a8%d7%aa-%d7%94%d7%a7%d7%99%d7%99%d7%98%d7%a0%d7%94-%d7%94%d7%a0%d7%9b%d7%95%d7%a0%d7%94/'
slide_template:
  - ""
image: /wp-content/uploads/2020/01/תל-אביב-_קונדיטורים_צעירים.jpg
categories:
  - 'הורים - מה צריך לבדוק בבחירת קייטנה'
  - כתבות דף הבית
  - מאמרים
tags:
  - השתלמויות למנהל קייטנה
---
<h2 dir="rtl">
  <strong>הורים יקרים, עוד שנת לימודים מסתיימת, ותלמידי בתי הספר וילדי הגנים מיד ייצאו לחופשת הקיץ. הכתבה הזו תעשה  לכם קצת סדר בעניינים.</strong>
</h2>

<p dir="rtl">
  לאחר שהתרגלו לשגרה ולתכנים המועברים במוסדות החינוך, הילדים נרגשים לקראת החופש, ובעיקר – לקראת הקייטנה, שם ירכשו חברים חדשים, איתם יצאו לחוויה בלתי נשכחת עמוסת פעילויות, בריכות, טיולים ואטרקציות, ויחשפו למגוון גדול של תכנים חדשים ומהנים.
</p>

<p dir="rtl">
  ההורים לעומת זאת, פחות נרגשים ויותר מוטרדים, ויש להם את כל הסיבות שבעולם להרגיש כך. הקייטנה נועדה לתת מענה להורים העובדים, ולדאוג כי ילדיהם יעבירו את שעות הפנאי תחת פעילות חינוכית מפוקחת ומבוקרת. אבל עד אז, באמצע שגרת העבודה, עליהם להתלבט בין קייטנות שונות, לברר מידע, להתייעץ עם חברים ומשפחה והכל כדי לבחור את הקייטנה העונה לצרכיהם, וכמובן לצרכי הילד.
</p>

## **סוגי קייטנות**

<p dir="rtl">
  אלפי קייטנות מתקיימות בישראל מידי שנה, כשמספרן הולך וגדל.
</p>

<p dir="rtl">
  הקייטנות לרוב אורכות כ-3 שבועות, החל מה1.7 אך ישנן קייטנות הנמשכות תקופה קצרה יותר, בין שבוע לשבועיים. בנוסף, ישנן קייטנות במתכונת לינה (כמו פנימייה).
</p>

<p dir="rtl">
  לצד הקייטנה המסורתית במתנ&#8221;ס המקומי, שסימן ההיכר שלה היה השוקו והלחמנייה הזכורים לכולנו לטובה, פורחת בשנים האחרונות תופעת &#8220;קייטנת הקונספט&#8221; הנקראת גם &#8220;קייטנת נושא&#8221;, בה קיים מיקוד עיקרי של פעילות בקייטנה.
</p>

<p dir="rtl">
  הסיבה להצלחה העצומה של קייטנות פרטיות ומקצועיות אלו, היא רצונם של הילדים  לעבור התמחות ולהתמקד בפן ספציפי אהוב, וגם רוצנם של ההורים המעוניינים שילדם יפיק ערך מוסף חוץ מהכיף.
</p>

<p dir="rtl">
  דעו: כדי שקייטנה תוגדר כקייטנת נושא, על הנושא המרכזי להופיע ב-50% לפחות מהתכנים בה.
</p>

<p dir="rtl">
  תוכלו למצוא לילדכם את קייטנת הנושא האהובה עליו בקלות:
</p>

<p dir="rtl">
  <img src="files/news/thumbnail_קונדיטורים_צעירים.jpg" alt="" data-cke-saved-src="files/news/thumbnail_קונדיטורים_צעירים.jpg" /><img class="alignnone size-full wp-image-146" src="/wp-content/uploads/2020/01/תל-אביב-_קונדיטורים_צעירים.jpg" alt="" width="790" height="380" srcset="/wp-content/uploads/2020/01/תל-אביב-_קונדיטורים_צעירים.jpg 790w, /wp-content/uploads/2020/01/תל-אביב-_קונדיטורים_צעירים-300x144.jpg 300w" sizes="(max-width: 790px) 100vw, 790px" />
</p>

<p dir="rtl">
  <strong>תמונה: האוניברסיטה של הקייטנות</strong>
</p>

<p dir="rtl">
  הילד שלכם חולם להיות שף? קייטנות בישול ואפיה לחובבי הבישול הקטנים (הטרנד החזק בישראל בשנים האחרונות) הן פיתרון מושלם עבורו.
</p>

<p dir="rtl">
  הוא חובב ספורט מושבע? קייטנות הספורט פופולאריות לא פחות ומתמקדות בתחומים שונים כמו כדורגל, כדורסל, התעמלות ואתלטיקה, טניס, ספורט ימי כגון גלישת גלים, ואפילו קייטנות המתמחות בספורט אתגרי – כל מה שנותר הוא רק לבחור את הנושא הקרוב לליבו של הילד.
</p>

<p dir="rtl">
  תוכלו למצוא גם קייטנות אמנות העוסקות בציור, פיסול, יצירה וקולנוע, קייטנות גיימינג ומשחקי וידיאו, קייטנות מוזיקה ומחול ועוד מגוון רחב של קייטנות, שתדאגנה להעשיר את ילדכם בתכנים האהובים עליו, וכמובן גם להכיר בינו ובין ילדים אחרים החולקים את אותו תחום אהוב.
</p>

<h2 dir="rtl">
  <strong>מחירים</strong>
</h2>

<p dir="rtl">
  טווח המחירים רחב ומשתנה &#8211; ישנן קייטנות בעלות של כמה מאות שקלים ועד לכמה אלפים, כאשר קייטנות המתנ&#8221;ס לרוב הן עד 1,500 ₪ וקייטנות הנושא הן בין 2,000 ₪ &#8211; 5,000 ₪.
</p>

<p dir="rtl">
  הכל כמובן בהתאם לאורך תקופת הקייטנה, התוכן המתקיים בה, השעות, הארוחות ועוד. חשוב לברר האם ישנן עלויות נלוות, כגון ציוד או ביגוד מיוחד שיש לרכוש לטובת הפעילויות השונות ולשקלל את כל הנתונים והמספרים לפני שמקבלים החלטה.
</p>

<h3 dir="rtl">
</h3>

<h3 dir="rtl">
  <strong>אז איך בוחרים קייטנה מתוך המבחר העצום המוצע היום? ומה צריך לברר לפני?</strong>
</h3>

<h2 dir="rtl">
  <strong>רישיון וביטוח</strong>
</h2>

<p dir="rtl">
  בטיחות ילדכם היא מעל הכל ולכן הדבר הראשון שיש לבדוק הוא כמובן האם מדובר בקייטנה הפועלת ברישיון מתאים.
</p>

<p dir="rtl">
  על פי חוק, על מפעיל הקייטנה לקבל את אישור משרד החינוך ואישור הרשות המקומית. בקייטנות הכוללות פעילויות מיוחדות כמו פעילויות מים וספורט אתגרי, חשוב לוודא שפעילויות אלו כלולות בפוליסה המבטחת את ילדי הקייטנה.
</p>

<h2 dir="rtl">
  <strong>מדריכים וכוח אדם</strong>
</h2>

<p dir="rtl">
  המשך ישיר לבטיחות הילד, הוא כמות וטיב הסגל שילווה את ילדכם.
</p>

<p dir="rtl">
  חשוב לדרוש ולקבל את הרקע הרלוונטי של המדריכים ולוודא כי הם מוסמכים לעבודה עם ילדים. חשבתם לברר כמה ילדים יהיו בקייטנה וכמה מדריכים? היחס המומלץ היום הוא מדריך לכל 25 חניכים (כמובן שהיחס משתנה בהתאם לאופי הקייטנה – בקייטנה הכוללת פעילות ספורטיבית אינטנסיבית כגון ספורט ימי ואתגרי למשל, ניתן לראות כי מספר המדריכים עולה).
</p>

<p dir="rtl">
  כוח אדם נוסף שצריך להיכלל בסגל הוא שומר, חובש מוסמך, מדריך מקצועי (בעל הכשרה מתאימה), מדריך ראשי, אחראי ביטחון, וכמובן מנהל קייטנה. כמו כן, אם ישנה בריכה קבועה במקום, יש לוודא נוכחות מציל במקום.
</p>

<h2 dir="rtl">
  <strong>מועדי הקייטנה</strong>
</h2>

<p dir="rtl">
  החופש הגדול בישראל הוא ארוך וממושך ביחס למספר ימי החופשה להם זכאי הורה עובד, לכן יש לשים לב למספר ימי הקייטנה ולוודא כי ישנה התאמה למקום העבודה, הן מבחינת מספר הימים, והן מבחינת שעות הפעילות.
</p>

<p dir="rtl">
  שימו לב כי ישנן קייטנות רבות העובדות בכמה מחזורים, הראשון בתחילת החופש והשני לקראת סופו (במקרים מסוימים יש גם מחזור שלישי).
</p>

<h2 dir="rtl">
  <strong>התאמה</strong>
</h2>

<p dir="rtl">
  לפני שרושמים ילד לקייטנה מסוג זה, יש לדאוג כי מרבית התכנים המועברים בה מוכרים לילד, יש לו את הכישורים המתאימים לתכנים והוא מפיק מהם הנאה.
</p>

<p dir="rtl">
  באופן כללי, לא מומלץ להכביד על הילד גם אם הוא מתקשה בלימודים בתחום מסוים. את שיעורי המתמטיקה למשל, הוא יוכל להשלים בעזרת חוברות קיץ או שיעורים פרטיים.
</p>

<h2 dir="rtl">
  <strong>חברים</strong>
</h2>

<p dir="rtl">
  לפן החברתי יש משקל מכריע – עדיף לרשום את הילד לקייטנה בה הוא מכיר לפחות חבר אחד.
</p>

<p dir="rtl">
  שוחחו עם הילד או עם הורים לילדים מהכיתה, ובררו לאן נרשמים חבריו הטובים (זה יכול גם לסייע לכם במשא ומתן מול הקייטנה). אם הילד מתעקש ללכת לקייטנה מסוימת למרות שיהיה שם לבדו, ערכו עימו תיאום ציפיות וציידו אותו בעצות לרכישת חברים חדשים.
</p>

<h2 dir="rtl">
  <strong>הגעה</strong>
</h2>

<p dir="rtl">
  האם יש הסעות? אם כן, האם ההסעות מופעלות על ידי חברה מוסמכת? האם יש מבוגר מלווה? וכמה ילדים יהיו בהסעה (כדי לוודא שמספר הילדים נמוך ממספר המושבים וכי יש חגורות בטיחות על פי חוק).
</p>

<p dir="rtl">
  אם הקייטנה לא מספקת שירותי הסעה, בררו האם ישנם ילדים הגרים בשכנות אליכם, כך תוכלו להציע להוריהם לחלוק בהסעות, בהסדר שיש בו רק מרוויחים.
</p>

<h2 dir="rtl">
  <strong>ארוחות</strong>
</h2>

<p dir="rtl">
  שוקו ולחמנייה כבר אמרנו? סביר להניח שילדכם כבר לא יהיה בקייטנה המגישה את ארוחת הגורמה הנוסטלגית הזו.
</p>

<p dir="rtl">
  היום הדגש על איכות האוכל גדול יותר וחשוב לברר מהיכן הוא מגיע ומה הוא כולל. בררו כמה ארוחות ילדכם יקבל בכל יום ובאילו ארוחות מדובר. האם ילדכם אלרגי למזון מסוים? האם הוא אינו מגלה פתיחות לטעמים חדשים? אם כן, בררו בנוסף מהם המרכיבים בכל ארוחה.
</p>

<h2 dir="rtl">
  <strong>לו&#8221;ז</strong>
</h2>

<p dir="rtl">
  מומלץ לדרוש תוכנייה ולעין בה מעת לעת. כך תוכלו לשוחח עם ילדכם על אירועי היום ולדאוג כי יגיע מוכן הן ברמה המנטלית והן ברמת הלבוש והפריטים הנדרשים (האם צריך היום קרם הגנה מהשמש? האם לשלוח את הילד עם מגבת ובגד ים?).
</p>

<p dir="rtl">
  זכרו – ככל שתדעו יותר, תהיו רגועים יותר.
</p>

<h2 dir="rtl">
  <strong>ביטול רישום</strong>
</h2>

<p dir="rtl">
  ילדים מטבעם עלולים להתחרט. התעניינו בנהלי ביטול הרישום ובגובה הקנס כדי שלא תופתעו.
</p>

<h2 dir="rtl">
  <strong>חפצים</strong>
</h2>

<p dir="rtl">
  מומלץ להשאיר בבית מצלמות, פלאפונים ומוצרי חשמל יקרים נוספים כדי להימנע מאי נעימות במקרי גניבה, אבידה או הרס פוטנציאלי, בעיקר בימים בהם צפוי להיערך ביקור בבריכה או מקור מים.
</p>

<p dir="rtl">
  אם אתם דואגים למזכרת, בררו האם בקייטנה מצלמים עבורכם (קיים ברוב הקייטנות).
</p>

<p dir="rtl">
  <strong>כל שנותר לכם הוא למצוא את הקייטנה הנכונה שתעניק לילד שלכם קיץ חווייתי שהוא לא ישכח!</strong>
</p>

<p dir="rtl">
  <a href="https://www.kayt.co.il/index.php?dir=site&page=camps&op=list" target="_blank" rel="noopener noreferrer" data-cke-saved-href="https://www.kayt.co.il/index.php?dir=site&page=camps&op=list"><u>לחצו כאן </u></a>על מנת למצוא קייטנות באתר ארגון הקייטנות של ישראל, ולסנן את התוצאות על פי אזור מגוריכם וכל פרמטר אחר החשוב לכם.
</p>

&nbsp;